---
title: "Innostus tarttuu! Autolla Nepaliin -tempaus on saanut medianäkyvyyttä"
slug: "innostus-tarttuu-autolla-nepaliin-tempaus-on-saanut-medianakyvyytta"
date: "2012-08-22"
type: "post"
categories:
  - "Teksti"
language: "fi"
---

Iloiseksi yllätyksekseni Autolla Nepaliin -matkan tiedotus on toiminut yllättävän hyvin, vaikka lähetin ensimmäiset tiedotteet kuumimpaan (vai sanoisinko sateisimpaan) kesäloma-aikaan. Sain aika monta automaattista vastausta, jossa ilmoitettiin vastaanottajan lukevan postinsa vasta myöhemmin. Joitakin ahkeria toimittajia on kuitenkin tietokoneen ääressä istunut, sillä Autolla Nepaliin -matka on päässyt useampaan mediaan. Tässä saadun näkyvyyden aikajana:


6.7. **Kangasalan Sanomat**, etusivu


29.7.** Aamulehti**, kattava juttu Juhosta Henkilöt-sivuilla


1.8. **Tamperelainen** julkaisee jutun matkaan lähtijöistä sekä paperi- että verkkolehdessä. Myös **Ilta-Sanomat** julkaisee matkasta artikkelin verkkolehdessään.


2.8. Miehet lähtivät matkaan. Artikkelit reissuista julkiaistiin **Seurakuntalainen.fi** ja Suomen Ulkoministeriön **global.finland**-sivustoilla.


3.8. **Radio Nova** päätti lähteä seuraamaan miesten reissua. Ensimmäinen radiohaastattelu oli ennen Venäjän rajaa.


6.8. **Sipoon Sanomat** julkaisee artikkelin


7.8. **Maailma.net** noteeraa projektimme


8.8. **City.fi** julkaisee kattavan artikkelin verkkolehdessään. Myös **RV-lehti** mainitsee matkan.


9.8. **Keskisuomalainen** kertoo Autolla Nepaliin -projektista digilehdessään


20.8. **Suomi-Nepal-seura** kirjoittaa pojista nettisivuillaan.


Tiedotteiden laatimisessa minua on auttanut oikolukijamme Mari sekä ystäväni, oikeana tiedottajana työskentelevä Krista. Kiitos heille!


Suurimmat kiitokset ansaitsevat kuitenkin Facebookin Autolla Nepaliin -sivun tykkääjät. Elokuun ensimmäinen päivä heitä oli vasta 788, mutta nyt tykkääjiä on jo lähes 7500. Lisäksi pelkästään matkamiesten promootiokuvan on nähnyt yli 67 000 Facebookin ihmistä. Asiasta innostuneet ovat levittäneet sanaa toisilleen ja jopa itse lähettäneet lehtiin juttuvinkkejä.


Luonnollisesti tykkääjien määrä on edesauttanut sponsoreiden saamisessa. Pääsponsorin tuki kattaa matkakulut ja mainosmyynnin tuotto osoitetaan Nepalin köyhimpien lasten koulunkäynnin tukemiseen Fidan Internationalin kautta. Jokainen tykkäys siis auttaa!


-Hanna Porrassalmi