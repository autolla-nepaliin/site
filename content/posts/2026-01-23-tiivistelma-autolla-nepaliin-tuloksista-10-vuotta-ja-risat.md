---
title: "Tiivistelmä Autolla Nepaliin tuloksista - 10 vuotta ja risat"
slug: "tiivistelma-autolla-nepaliin-tuloksista-10-vuotta-ja-risat"
date: "2026-01-23"
type: "post"
categories:
  - "Valokuva"
  - "Teksti"
  - "Elokuva"
  - "Kansanliike"
language: "fi"
featured_image: "/assets/uploads/jussi-gaala-2015.webp"
---

Moro!

Paljon on vettä virrannut Tammerkosken ja Gangesin läpi siitä, kun tänne joku on jotain kirjoittanut. Samalla kun siirtelemme tämän blogin arkistointimuotoon, on kuitenkin hyvä käydä vähän läpi mitä kaikkea on viimeisen blogipostauksen ja tämän hetken välillä tapahtunut. 12 vuotta on todella pitkä aika!

Tämä blogi käy hyvinkin tarkkaan läpi mitä tapahtui 2012-2014, mutta senkin jälkeen kerkesi tapahtumaan vaikka mitä:

**Elokuva elokuvateatterihin**
Ensinnäkin loppuvuonna 2014 Autolla Nepaliin elokuva lähti vahvasti laukalle - se päätyi loppuenlopuksi elokuvateatterilevitykseen puoli vuotta joukkorahoitusnäytöksen jälkeen. Elokuvan alkuperäisestä joukkorahoitusversiosta hinkattiin vielä yli puoli tuntia pois, jotta se mahtuisi alle 90 minuutin elokuvaksi. Tällä oli merkitystä sekä teatterikäytössä - että myöhemmin erityisesti lyhyestä versiosta tulee olemaan hyötyä kouluissa. Elokuvaa esitettiin kymmenissä elokuvateattereissa Suomessa ja Ruotsissa,  sekä päätyi se näytettäväksi erilaisiin globaaleihin elokuvafestivaaleihinkin mm Cannesiin ja esityksiin Itä-Aasiaa ja Amerikan mantereelle asti. Elokuvasta tuli vuoden 2014 ja 2015 katsotuin dokumenttielokuva elokuvateattereissa.

![](/assets/uploads/jussi-gaala-2015.webp)

**Yleisö Jussi 2015 + valtava levikki**

Kaikkien yllätykseksi 2015 Autolla Nepaliin voitti yleisö-äänestyksen Jussit gaalassa. Media ja elokuva-ala oli varma että sinä vuonna palkintopöydän puhdistanut Mielensäpahoittaja elokuva olisi ollut voittaja yli 20 kertaisella kävijämäärällään, mutta Autolla Nepaliin nettiyhteisö todellakin näytti voimansa ja voitto tuli alan ulkopuoliselle ryhmälle ensikertalaisia.

Yleisöjussista seurasi monta hyvää asiaa, joista päällimmäsinä ehkä mainittakoon vuoden 2015 Nenäpäivän kanssa tehty yhteisnäytös YLEn TV kanavilla. Huippuaikaan ja nenäpäivälle lahjoituksia keräten näytetty elokuva saavutti melkein puoli miljoonaa suomalaista kotisohvilta - joka osoittautui elokuvan suurimmaksi levinneisyyden hetkeksi.


![Ikaalisissa jopa Möhköfantti pääsi näkemään elokuvan kun sille järjestettiin Drive In näytös.](/assets/uploads/556734836_25642377192030723_3526147095616028834_n.webp)
*Ikaalisissa jopa Möhköfantti pääsi näkemään elokuvan kun sille järjestettiin Drive In näytös.*


**Kansalaisnäytökset**

Elokuva levisi myös työkaluna innostamaan ihmisiä unelmoimaan kansalaisnäytöksien avulla 2015-2017 . Osassa näytöksissä kerättiin rahaa Nepaliin (jossa oli 2015 iso maanjäristys) ja osassa vaan keskityttiin unelmoinnin aktivointiin. Joissain näytöksissä Juho tai joku muu projektissa mukana ollut oli kertomassa asiasta lisää. Puhetapahtumia oli melkein jokaisella Suomen yliopistokampuksella - yleensä yliopiston startup / yrittäjyysjärjestöjen koollekutsumina. Lisäksi koulunäytöksiä oli niin paljon, että Juho kerkesi puhumaan livenä yli 30 000 ihmiselle parin vuoden aikana. Kaikki puhekierrokset Lappia myöten tehtiin aina niin luotettavalla Möhköfantilla.

**Koronavuodet**

Koronan myötä kansalaisnäytökset elokuvasta loppuivat, mutta elokuva siirrettiin väliaikaisesti YouTubeen katsottavaksi - erityisesti opettajien etäkoulunkäynnin helpottamiseksi. Elokuvasta oli myös levitetty yli 500 DVD kopiota eri kouluihin näytettäväksi, ja vielä tätäkin kirjottaessa 2026 kuulemme tasaiseen tahtiin että opettajat käyttävät elokuvaa oppimistyökaluna.

2021 kun matkasta alkoi olla melkein 10 vuotta summasimme projektin Nepalin pään kokonaistulokset tähän podcast videoon:

[embed]https://youtu.be/JJsLeYj_F4U?si=SW3I3iqZOXGBctf7[/embed]

### Tuloksia Nepalista


Vesa (Fida Internationalin työntekijä), Mikael ja Juho käyvät läpi kehitysyhteistyöhankkeen, johon käytännössä kaikki projektin keräämät lahjoitukset ja sponsorituet ohjattiin, pitkäaikaisia vaikutuksia Nepalissa viimeisen kymmenen vuoden ajalta.




 	- 

Kouluinfrastruktuurin muutos: Koulut ovat kehittyneet puiden alta kokontuvista ryhmistä ja väliaikaisista suojista virallisiksi, asianmukaisiksi koulurakennuksiksi. Yhteensä Autolla Nepaliiin projekti vaikutti yli 15 koulurakennuksen syntyyn. Kokonaisuudessa **työ on laajentunut kattamaan yli 80 koulua.**



 	- 

Valtion virallinen rekisteröinti: Hankkeen tukemat koulut on saatu rekisteröityä valtionkouluiksi. Tämä on merkittävä pitkällä aikavalillä sillä se tarkoittaa, että Nepalin valtio maksaa nyt opettajien palkat, jolloin koulut eivät ole pysyvästi riippuvaisia ulkopuolisesta avusta.



 	- 

Paikallinen omistajuus ja strategia: Koulujen hallinto ja strateginen kehittäminen on siirretty paikallisille kyläläisille. Yhteisöt \"omistavat\" nyt koulunsa, suunnittelevat niiden tulevaisuutta ja ylläpitävät niitä sen sijaan, että vastuu olisi ulkomaisilla järjestöillä.



 	- 

Mallikoulujen syntyminen: Hankkeen kehittämistä kouluista on tullut alueelle \"mallikouluja\", jotka asettavat standardin ja toimivat esimerkkinä muille. Fida on jatkanut alueen koulutuksen kehittämistä pitkään Autolla Nepaliin projektin jälkeen, kouluttaen 600 opettajaa opettamaan monipuolisemmin jotta opetus on laadukasta eikä vain toistoa.



 	- 

Koulutus syrjäytymisvaarassa oleville: Koulutus on tuotu sellaisten syrjäkylien lasten ulottuville, joilla ei aiemmin ollut mahdollisuutta käydä koulua. Esimerkiksi lapset, joilla on päivittäisiä velvollisuuksia kuten karjanpaimennusta, voivat nyt käydä koulua, koska se sijaitsee lähellä ja mahdollistaa työn ja opiskelun yhdistämisen. Tyttöjen osuus on kasvanut 25%sta yli 50%n 10 vuodessa.



 	- Laaja vaikuttavuus:   2021 projektin vaikutuspiirissä oli 27 000 lasta vuodessa.



 


 	- 


![](/assets/uploads/Screenshot-2026-01-23-at-12.56.53-1024x580.webp)

Mallikoulu statuksesta kertoo se, että pikkuhiljaa koko läänin koulujen värimaailma on alkanut muuttua sinivalkoiseksi, vaikka alunperin värit valittiin paikallisten toimesta kiitokseksi Suomelle vain ensimmäisiin Autolla Nepaliin projektin myötä rakennettuihin kouluihin.









**Aika arkistoida**

Autolla Nepaliin.fi on elänyt sivustona pitkän matkan, ja nyt on aika tehdä taustajärjestelmään joitain teknisiä muutoksia. Sen kautta osa ominaisuuksista saattaa kadota - mutta valtaosa tarinasta ja sivustosta pitäisi jäädä selailtavaksi ja löydettäväksi internettiin. Elokuvan sisältöä löytää ainakin toistaiseksi vielä myös YouTubesta, Instagramista, upeassa 400 valokuvan karttanäkymässä Flickristä ja toiveemme on että kaikkea sisältöämme käytetään edelleen vapaasti työkaluna hyvään ympäri maailman. Nuorten unelmoinnilla pitää olla aina tilaa, sitä pitää aina pystyä kannustamaan ja mahdollistamaan.

**Kiitos kaikille. **

Juho


![](/assets/uploads/145540927_4182007681827651_8465865637945314346_n-1024x1024.webp)![](/assets/uploads/146462113_4189682981060121_4271872537071713275_n-1024x1024.webp)![](/assets/uploads/147428018_4195285003833252_5540261809062858083_n-1024x1024.webp)![](/assets/uploads/144303590_4173548782673541_4160834642254522820_n-1024x1024.webp)