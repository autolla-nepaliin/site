---
title: "Mistä elokuvan budjetti koostuu?"
slug: "budjetti"
date: "2013-12-17"
type: "post"
categories:
  - "Teksti"
  - "Elokuva"
language: "fi"
---

Moni varmaan ihmettelee mistä tuo tavoittelemamme 25 000 euron budjetti koostuu? Ammattilaiset ihmettelevät miten niin halvalla saisi edes yhtä televisiojaksoa purkkiin ja maallikot taas miten ihmeesä elokuva nyt niin paljon maksaa tehdä.

Elokuvan tekeminen valmiista materiaalista on neljän kuukauden projekti, jossa on vähintään kaksi ihmistä töissä suurimman osan ajasta. Alvien ja kiinteiden kulujen (eritelty alhaalla) jälkeisen 18 000 euron kun jakaa vaikkapa kahdelletoista työkuukaudelle niin siitä jää 1500€ käteen, josta vähennetään vielä kaikki sosiaalimaksut, verot, kaluston kustannuksia jne. Tässä tapauksessa kaikki tekevät työtä hyvin pienellä palkoilla, luultavasti huonommilla tuntiliksoilla kuin mitä sinä saat, mutta meidän tuotantotiimi on onneksi mukana sillä kuuluisalla suurella sydämellä. Huomioi myös, että kukaan tiimiläisitä ei ota palkkaa työstään. Raha menee ainoastaan elokuvan tuotantoon. Autolla Nepaliin -tiimi onkin kerryttänyt kohta 4000 vapaaehtoistyötuntia projektin ympärillä.

Miten elokuvan sisällä kulut sitten jakaantuu:

**Kulut olemassa olevan materiaalin saattamiseksi valmiiksi:**
Leikkaus
3 500,00 €
After Effects - jälkikäsittelyä
1000,00 €
Elokuvaa varten sävelletty musiikki
3 500,00 €
Ohjaus
2 500,00 €
Värimäärittely
2 000,00 €
Masterointi
500,00 €

**Uutta materiaalia elokuvaa varten pitää myös kuvata:**
Uusista kouluista tallennettu kuvamateriaali
2500€
Haastattelujen kuvaus dokumenttiin:
1000€

**Kiinteitä kuluja meillä on:**
Premieren kulut (kahvila, videotykkivuokraus yms)
1 500,00 €
Mainonta (Facebook levinneisyys, Hosting palvelut digital copyille etc)
2000€
Puskuri
ALV on n. 3500 - 5000€ riippuen pakettien jakautumisesta 10% ja 24% alvikantoihin. Loppu jää puskuriin jolla mm. teetätetään DVDeitä ja postitetaan niitä.

**Mitäs jos elokuvaa ostetaan yli 25 000€:lla?**
Kuten ylläolevasta laskelmasta voi päätellä, 25 000€ on minimibudjetti. Meistä Autolla Nepaliin -tiimissä olisi mukavaa maksaa meidän tuotantotiimille oikeita korvauksiakin, eikä vain neljäsosaa siitä mitä he normaalisti laskuttaisivat. Tuotantotiimillä on kuitenkin perheet ja kulut elämässään niinkuin meillä kaikilla muillakin. Jos ihmiset oikeasti intoutuvat ja ostavat elokuvaa reilusti yli 35 000€ niin julkaistaan meidän suunnitelma miten laitetaan osa jo tästä joukkorahoitusrahasta kiertoon Nepaliin!