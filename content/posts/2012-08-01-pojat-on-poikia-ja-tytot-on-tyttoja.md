---
title: "Pojat on poikia ja tytöt on tyttöjä"
slug: "pojat-on-poikia-ja-tytot-on-tyttoja"
date: "2012-08-01"
type: "post"
categories:
  - "Valokuva"
  - "Teksti"
language: "fi"
featured_image: "/assets/uploads/valokuva-150x150.webp"
author: "Elina Sipilä"
---

 Autolla Nepaliin -projektia seuratessaan moni on varmasti todennut, että \"pojat ovat poikia\". Tasapuolisuuden nimissä täytyy sanoa, että niin ovat tytötkin tyttöjä! Kun pojat ovat Suomessa laittaneet autoaan ja valmistelleet hurjapäistä seikkailuaan, ovat tytöt Nepalissa suunnitelleet ja valmistaneet näppärillä käsillään (ja jaloillaan) upeita koruja. Samanlaiseen ei kyllä yksikään mies pystyisi. Menin tässä yksi päivä Princess Beadsin ylläpitämään turvakotiin pukemaan naisia mallikuvauksia varten. Naisten peilaillessa tajusin, kuinka jokaiselle naiselle on niin tärkeää olla kaunis. Helposti materialistisessa maailmassamme ajattelemme kauneuden olevan vain ulkoista. Nämä naiset ovat kuitenkin todella kauniita, vaikka ulkoiset puitteet eivät aina ole tarjonneet heille parastaan. Heidän kauneutensa kumpuaa ennen kaikkea siitä, että he tuntevat olevansa hyväksyttyjä ja rakastettuja omassa yhteisössään. Kuvasimme mainoskuvia Princess Beadsille muutaman tytön kanssa. Alku-ujoudesta päästyään ja muutaman kauniin otoksen nähtyään tytöistä kuoriutui upeita naisia, jotka kantoivat tekemänsä korut ylpeydellä. Oli mahtavaa olla seuraamassa muutosta. Kauneus ei todellakaan ole vain katsojan silmässä, vaan jokaisen tytön sisällä. Ja mitäpä pojat eivät tekisi tyttöjen eteen: korut haetaan tarvittaessa vaikka autolla Nepalista! Elina ![409739_167534173381401_519560984_n](/assets/uploads/409739_167534173381401_519560984_n.webp)