---
title: "Kannattaminen kannettavalla - Onnin viesti sinulle!"
slug: "kannettavia"
date: "2014-01-15"
type: "post"
categories:
  - "Teksti"
  - "Kansanliike"
language: "fi"
featured_image: "/assets/uploads/WP_000715.webp"
author: "Onni Hakala"
---

*Autolla Nepaliin -tiimiläinen Onni Hakala repäisi viime kesänä itsensä irti arjestaan ja lähti tekemään hyvää Nepalissa. Nyt hänellä on asiaa sinulle ja ajattelimme nostaa se suoraan tänne blogiin aiheeksi! -Juho*

Heippa!

Mun nimi on Onni ja mulla olis sulle pyyntö. Kerron sen kohta.

Opiskelen Tampereella tietotekniikan ja matematiikan opettajaksi. Viime kesällä en saanut mistään töitä, ja olin jo pidemmän aikaa kypsytellyt ajatusta lähteä tekemään opettajan hommia jonkin kehitysmaan hyväksi. Osaltaan siksi, että elämä täällä Suomessa on varsin etuoikeutettua. Hyvinvointivaltiossa suurimpia ongelmia ovat mm. myöhässä oleva bussi, katkeileva netti sekä pahanmakuinen kouluruoka. Varsin rankkaa siis. Loppukesästä sain mahtavan tilaisuuden matkustaa Nepaliin. Pakkasin matkalaukkuni täyteen lahjoitettuja kannettavia ja lähdin matkaan.

![WP_000715](/assets/uploads/WP_000715.webp)


Reissun aikana vierailin useissa paikallisissa kouluissa ja pääsin auttamaan tietotekniikan opetuksessa. Kerroin mm. miksi ”12345” ei ole hyvä salasana uuteen facebook-tiliin tai kuinka käynnistetään reititin uudelleen, kun netti ei toimikaan. Useille meille nämä ovat päivänselviä juttuja, mutta paikallisille nuorille ne olivat jotain aivan uutta ja käsittämätöntä.

Maailma digitalisoituu parhaillaan myös Nepalin köyhillä alueilla. Esimerkiksi monet työnantajat odottavat tietokoneen peruskäytön osaamista. Usein kouluilla ei kuitenkaan ole varaa laitteistoon tai osaaviin opettajiin. Vanhakin tietokone on paikalliseen palkkatasoon nähden erittäin kallis, mutta toisaalta yksikin kone voi mahdollistaa ATK-taidot lukuisille nepalilaisille.

![wp_000582 (1)](/assets/uploads/wp_000582-1.webp)
Tässä kohtaa mä pyydän sulta apua. Sun nurkkaan on saattanut unohtua pölyttymään vanha läppäri vailla käyttöä. Se voi tuntua sulle tarpeettomalta rakkineelta, mutta jollekin toiselle se voi olla mahdollisuus parempaan elämään. Näin itse kuinka viisi vanhaa Suomesta tuotua läppäriä sai uuden kodin nepalilaisesta koulusta. Ihmiset oli suunnattoman kiitollisia ja ihmeissään siitä, että ne haluttiin antaa juuri heille.


![DSCF4786](/assets/uploads/DSCF4786-e1389796869599-768x1024.webp)


Mikäli sulta löytyy tällainen itsellesi tarpeeton kone, voit muuttaa sillä konkreettisesti jonkun muun elämää. Tietokoneet kerätään Tampereelle varastoon ja viedään perille muutama kappale kerrallaan vapaaehtoisten matkalaukuissa. Ota jo vaikka tänään yhteyttä lahjoita-tietokone@autollanepaliin.fi ja kerro, miten voit auttaa.


-Onni Hakala

P.S. Parasta olisi, jos voit tyhjentää laitteen kaikista omista tiedoistasi, sekä formatoida alkuperäiseen tilaan. Jos tämä tuottaa haasteita, me voidaan hoitaa se sun puolesta. Kiitos jo etukäteen :)