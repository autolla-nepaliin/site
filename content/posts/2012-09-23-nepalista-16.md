---
title: "Nepalista 16., 17. ja 18. päivä - Möhköfantti kunnossa, kiitokset ja matkasuunnitelmaa!"
slug: "nepalista-16"
date: "2012-09-23"
type: "post"
categories:
  - "Teksti"
  - "#päivä"
language: "fi"
featured_image: "/assets/uploads/Viraj-logistics-1024x630.webp"
---

Möhköfantti on kunnossa!

Tai näin me ainakin kuulimme puhelimitse eilen. Emme ole itse ehtineet näkemään sitä vielä puikkelehtimassa täällä Mumbain liikenteessä. Huikean koville se otti, mutta nyt koko korjausurakka on ohi! Lienee myös aika antaa isot kiitokset avustaneille ihmisille ja yrityksille!

Suomessa kovimman työn tekivät varmasti Mikael Hautala ja Joonas Malvisto, joilla meni kaikessa selvittelyssä enemmän aikaa kuin monilla miehillä häidensä suunnittelussa. Lisäksi isot kiitokset kuskeille, Mikolle ja Matiakselle, jotka saivat palasia liikkumaan ympäri Suomea juuri tarvittavalla nopeudella.

Itse varaosista kiitämme VV-Autoa, joka sponsoroi niitä Monimutkaiselta nayttavan pelin takana on kuitenkin yksinkertainen ja hauska peli. meille. On mukavaa tietää että Suomenkin VW pitää meidän ajomatkaamme tärkeän asian puolesta taistelemisena. Rahdit saimme Itellalta omakustannehintaan, kiitos myös teille ennen kaikkea http://www.phpaide.com/demos/ContactForm/ hyvästä ja nopeasta palvelusta.

![Viraj logistics](/assets/uploads/Viraj-logistics-1024x630.webp)

Intian päässä haluamme kiittää Viraj Logisticsia ja erityisesti heidän johtajaansa Jitendra Bajpaita. Heiltä saimme huippunopeaa ja luotettavaa tulliselvitystyötä erittäin kohtuulliseen hintaan. Kiitoksen ansaitsee myös tullilaitoksen väki: Appraising Officer Chintamani Ramnathan ja Assistant Commissioner Kapil Raj. Molemmat tekivät ilmeisesti tullissa pikakäsittelynä meille paketit, kun kuulivat tarinamme.

Sitten tietenkin Mumbain VW Downtown on ollut meille isona apuna ja etenkin Pradeep Tanavade on ollut luotettava sanassaan koko matkan ajan.

Maanantaina meidän olisi tarkoitus laittaa Möhkö konttiin ja kontti on sitten reilun viikon päästä Iranissa. Tiistaina menemme Dubaihin tutkimaan mitä sieltä löytyy ja tapaamaan kolmannen kuskimme Heikin, joka on jo siellä! Dubaihin jää jännitettäväksi lauttalippujen/lentolippujen hommaaminen Iraniin ja minulle ja Misalle pitäisi saada myös viisumi. Tekemistä siis riittää, vaikka auto onkin kunnossa!

Hyvää sunnuntaipäivää ja alkuviikkoa sinne Suomeen!