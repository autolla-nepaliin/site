---
title: "Koneet hajoaa ja passit häviää"
slug: "koneet-hajoaa-ja-passit-haviaa"
date: "2012-07-13"
type: "post"
categories:
  - "Valokuva"
  - "Teksti"
language: "fi"
featured_image: "/assets/uploads/177882_10150959133782829_1742446381_o.webp"
author: "Mikael Hautala"
---

![177882_10150959133782829_1742446381_o](/assets/uploads/177882_10150959133782829_1742446381_o-300x199.webp)**Korumaistiaisia**
Meillä on jo nyt pieni muovikassillinen mallikoruja Nepalista (kuten kuvasta näkyy). Nämä korut lähetämme hieman ennen lähtöä muotibloggareiden ihmeteltäväksi. Mikäli bloggarit pitävät koruista, toivomme saavamme blogien lukijoista lisää mahdollisia ostajia pian avattavalle korukaupalle. Lisää korukuvia Facebook -sivullamme facebook.com/autollanepaliin

**Passi kadonnut** ![Passi löyty, iphone](/assets/uploads/Passi-loyty-iphone-200x300.webp)
Itella hävitti passini pari viikkoa sitten. Ajattelin ettei sitä enää löydy joten tilasin taas uuden passin (olin jo tilannut kaksoispassin). Kadoksissa oleva passi kuoletettiin ja tilattiin uusi. Pyysin Tampereen Poliisiasemalla, että saisiko passin tilattua suoraan Helsinki-Vantaa -lentokentän poliisilaitokselle jotta Misa voisi hakea sen ja laittaa heti eteenpäin. Toissapäivänä 11.7. Misalta tuli viesti:\"Oi ihanuutta kun samana päivänä tulee sun uus passi ja vanha löytyy postista.\"

**Hajonnut kovalevy**
Toissapäivänä korukaupan koodaajalta Jannelta hajosi läppärin kovalevy. \"Vain\" osiointi-indeksit lahosivat, joten Janne sanoi saavansa kaiken datan palautettua. Kahden päivän yritysten jälkeen hän tänään totesi ettei niitä saada pelastettua. Onneksi bittitiavaaseen pääsi vain kahden illan työ, sillä Janne on pääasiallisesti tehnyt töitä pöytäkoneellaan. Kaksi viimeisintä iltaa vierähti läppärillä josta varmuuskopioita ei ole. Korukauppa piti olla tänään valmiina, mutta kovalevyn temppuilusta johtuen se viivästyy ensi viikolle.

**Juho palaa takaisin!
**Idean isä Juho Leppänen palaa tänään illalla Suomeen. Matkaa varten tarvitsemme tulliasiakirja Carnet de Passagesin ja minun olisi ollut hyvä hoitaa se Juhon ollessa poissa, mutta olen siitä täysin kujalla. Juho saa hoitaa sen heti kun sapuu sillä asiakirjan käsittelyaika on kaksi viikkoa ja lähtöön on alle kolme viikkoa.
