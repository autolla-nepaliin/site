---
title: "Kun Algoritmit eivät siunaa"
slug: "algoritmit"
date: "2013-12-12"
type: "post"
categories:
  - "Yleinen"
  - "Teksti"
language: "fi"
featured_image: "/assets/uploads/Kuvankaappaus-2013-12-12-kello-10.37.35.webp"
---

Kuten kaikki varmaan ovat jo huomanneet, Autolla Nepaliin -projekti on herännyt uudestaan henkiin elokuvan joukkorahoitushaasteen kanssa. Yritämme taas tehdä mahdottomia ja tehdä Suomen ensimmäisen 100% joukkorahoitetun elokuvan. Ajattelimme myös rauhoittaa blogin tästä kaikesta, mutta nyt on vaan pakko kirjoittaa kun Facebookkiin ei voi luottaa.
![Tilastot ](/assets/uploads/Kuvankaappaus-2013-12-12-kello-10.37.35.webp)
Meidän Facebookissa alkurynnistyksissä parhaimmat kuvat levisivät 180 000 ihmisten seinälle. Elettiin höllempiä aikoja Facebookin levikeissä ja sivumme oli tuore, joten Facebookin algoritmit nostivat meidän uutta kasvavaa ilmiötä suunnattomasti.

Mutta mitä sitten kun tippuu jonnekkin mystiseen kuoppaan, niinkuin meillä on nyt ilmeisesti käynyt? Olemme julkaisseet huikeita uutisia, jotka ovat keränneet jakoja ja tykkäyksiä roimasti ja silti Facebook antaa ihan naurettavia näkyvyyslukemia. Esimerkkinä ensimmäinen kertaa kun kerroimme tekevämme elokuvan: postaus jaettiin 60 kertaa ja tykättiin 100 kertaa alle neljässä tunnissa ja silti sen reach (=näyttökerrat Facebookin käyttäjien uutisvirrassa) oli vain 3800. Meidän normaalit postaukset saavuttivat ennen uudelleenherättelyä 4400 ihmistä ilman yhtään jakoa!

Postaus missä julistamme Madventuresin kanssa yhteistyön, julkaistiin tiistaina klo 17 eli ideaaliin aikaan, ja se saavutti 2058 ihmistä 14 jaolla. Postaukset eivät näy edes sivun kaikille admineille. Mediapersoona Sebastian Tynkkynen ilmoitti meille, että on yrittänyt jakaa sivuamme, videotamme ja postauksiamme turhaan, sillä Facebook vaan heittää virhettä kokoajan.

Kysyn siis teiltä Facebook -markkinointia tekevät: mitä tässä oikein tapahtuu? Onko jollain kokemuksia vastaavasta? Voiko Facebook himmata jotain sivua jonkun spammi tai estosyyn takia? Onko teillä vinkkejä tai ihan raakaa insinööritietoa vai pitääkö tässä vaan ristiä kädet ja toivoa parasta?

Me ollaan ihan avuttomia tilanteen kanssa. Laita vaikka viestiä info@autollanepaliin.fi