---
title: "Taustatietoja taustalta"
slug: "taustatietoja-taustalta"
date: "2012-10-23"
type: "post"
categories:
  - "Teksti"
language: "fi"
---

Me Suomessa olevat Autolla Nepaliin –tiimiläiset kokoonnuimme puhumaan projektistamme ja siitä mitä olemme saaneet aikaan, siitä mitä vielä haluaisimme tehdä sekä siitä mitä muita ajatuksia projekti on meissä herättänyt.

Projekti on kestänyt pidempään ja kasvanut paljon suuremmaksi kuin ajattelimme. Luultavasti Juho on meistä ainoa tarpeeksi suuri visionääri ymmärtääkseen mitä on mahdollista saada aikaan kun oikein yrittää. Siksi hän varmaan saikin meidät kaikki sitoutumaan mukaan tähän projektiin. Moni ihminen on laittanut taitonsa peliin toisilleen ennestään tuntemattomien ihmisten kanssa, ja uhrannut loputtoman määrän työtunteja projektin eteen. 

Elina ja Hannes viettivät kolme työntäyteistä viikkoa vapaaehtoistöissä Nepalissa Princess Beadsin kanssa. Juho ja Mikael suunnittelivat reissua jo pitkään ennen kuin he lähtivät, ja Juho onkin ollut reissussa nyt jo 11 viikkoa. Lisäksi meillä on tiimissä ihmisiä jotka vastaavat markkinoinnista, viestinnästä ja julkaistavista teksteistä. He ovat kaikki korvaamattomia. Kesken projektin mukaan on tullut uusia auttavia käsipareja yllättävien ongelmien ilmaantuessa. Aivan mahtavaa työtä ovat tehneet myös Facebookin kautta löytyneet kääntäjät, jotka ovat halunneet auttaa meitä julkaisemaan blogia ja videoita myös englanniksi.

Tämä valtava työmäärä on kuitenkin tuottanut tulosta! TeliaSonera-konserniin kuuluvan Ncellin lupaus osallistua Nepalin kastittomien kouluprojektiin oli huikea saavutus meille, sellainen jota emme olleet osanneet ajatellakaan. Ncell on sitoutunut tekemään yhteistyötä Fida Intenationalin kanssa ja rakentamaan koulurakennuksia seuraavien vuosien aikana kastittomien kylille.

Meille on tullut kyselyitä myös Fida Internationalin roolista projektissamme. Lukijamme ovat ajoittain ihmetelleet, eikö tämä olekaan meidän oma juttumme, ja mitä Fida International -järjestön tilinumero tekee sivuillamme. Asia on niin, että vaikka me Autolla Nepaliin -projektillamme haluammekin kerätä rahaa Nepalin köyhimmille, emme voi vain laittaa kaikkia keräämiämme rahoja kirjekuoreen ja lähettää Nepaliin. Suomen lakikaan ei sallisi sellaista keräystä, ja me haluamme tietysti toimia lakien mukaan. Valitsimme siis Fida Internationalin kanavaksi, jonka kautta ohjaamme rahat Nepalin koulutyöhön.

Fida International on yksi suurimmista ja vanhimmista kehitysyhteistyötä tekevistä kansalaisjärjestöistä Suomessa. Se on Suomen ulkoministeriön kumppanuusjärjestö, Dieses Spiel basiert auf der europaischen auf dem sich drehenden Rad mit den besten Chancen auf einen Gewinn. mikä tarkoittaa sitä, että ministeriö tekee päätöksen Fidan kehitysyhteistyöohjelman rahoittamisesta nelivuotiskausittain. Yksittäisille hankkeille ei tarvitse hakea rahoitusta erikseen, mikä mahdollistaa tehokkaamman varojen käytön kehitysmaissa. Suomen ulkoministeriö tukee voimakkaasti kansalaisjärjestöjen tekemää kehitysyhteistyötä: jos pojat siis saavat kerättyä tempauksellaan 10 000 euroa Fida Internationalin hankkeisiin, ulkoministeriö lähtee mukaan tukemaan hanketta 50 000 eurolla. Lisää tietoa Fidan toiminnasta löytää esimerkiksi tästä linkistä.

Fida Internationalilla on jo projekti Nepalissa, joten kaikkea työtä ei tarvitse aloittaa alusta. Kansalaisjärjestöistä Fida Internationalilla on myös hyvä rahan perillemenoprosentti muihin vastaaviin järjestöihin verrattuna. Halusimme varmistaa, että keräämämme rahat päätyvät todella Nepaliin, sillä Nepalin köyhimpien ahdingon takiahan me kaikki lähdimme tähän mukaan. Näistä syistä päätimme lahjoittaa mainosmyynnillä kerätyt varat sekä osan Princess Beads -korujen myyntihinnasta Fidalle.

Autolla Nepaliin -projekti ei siis ole minkään kansalaisjärjestön tempaus, vaan edelleen Juho Leppäsen päähänpisto. Tähän päähänpistoon onnistuttiin keräämään hyvä joukko hyviä tyyppejä tekemään hyvää. 

Autolla Nepaliin -projekti saa pian päätökseensä, ja aika näyttää mitä kaikkia vaikutuksia projektilla todella on. Yksi pitkävaikutteinen asia on Store of Hope -verkkokauppa ja sen tiivis yhteistyö Princess Beads -turvakodin kanssa. Kun perustimme Store of Hope -yrityksen, halusimme luoda pitkäkestoisempaa kehitysyhteistyötä lyhyen projektin sijaan. 

Kun pojat saapuvat Suomeen, on todella syytä järjestää kunnon juhlat! Sen verran mahtavasta reissusta on kyse. Suunnitelmat juhlia varten ovat vireillä, mutta ihan vielä niitä ei paljasteta. Pysykää siis vielä matkassa ja olkaa valmiina osallistumaan Autolla Nepaliin -projektin loppuhuipennukseen!

- Eeva